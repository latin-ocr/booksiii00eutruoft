EUTROPI BREVIARII II. 21

19. Insequenti anno, Valerio Marco et Otacilio
Crasso consulibus, in Sicilia a Romanis res magnae 435
gestae sunt. Tauromenitani, Catinenses et praeterea
quinquaginta civitates in fidem acceptae. Tertio anno
in Sicilia contra Hieronem, regem Siculorum, bellum
paratum est. Is cum omni nobilitate Syracusanorum
pacem a Romanis impetravit deditque argenti ducenta 440
talenta. Afri in Sicilia victi sunt, et de his secundo
Romae triumphatum est.

20. Quinto anno primi belli, quod contra Afros
gerebatur, primum Romani C. Duilio et Cn. Cornelio
Asina consulibus in mari dimicaverunt, paratis navibus 445
rostratis, quas Liburnas vocant. Consul Cornelius
fraude deceptus est. Duilius commisso proelio
Carthaginiensem ducem vicit, triginta et unam
naves cepit, quattuordecim mersit, septem milia
hostium cepit, tria milia occidit. Neque ulla victoria 450
Romanis gratior fuit, quod, invicti terra, jam etiam
mari plurimum possent.

C. Aquâ€˜i'lio Floro L. Scipione consulibus, Scipio
Corsicam et Sardiniam vastavit, multa milia inde
captivorum abduxit, triumphum egit. 453

21. A. L. Manlio Vulsone M. Atilio Regulo con-
sulibus bellum in Africam translatum est. Contra
Hamilcarem, Carthaginiensium ducem, in mari pug-
natum, victusque est. Nam perditis sexaginta quattuor
navibus se recepit. Romani viginti duas amiserunt. 460
Sed cum in Africam transissent, primam Clypemn,

